{
  "title": "039",
  "content": "昔之得一者：天得一以清，地得一以宁，神得一以灵，谷得一以盈，候王得一以为天下正。其置也，天毋以清将恐裂，地毋以宁将恐废，神毋以灵以歇，谷毋以盈将恐竭，万物毋以生将恐灭，候王无以贵高将恐蹶。故必贵以贱为本，必高矣而以下为基。夫是以候王自谓孤、寡、不股，此其贱之本与，非也？故至数誉无誉。是故不欲碌碌如玉，珞珞如石。"
}
